# -*- mode: mandoku-view; -*-
#+TITLE: 欽定河源紀略
#+DATE: 2015-08-24 22:44:06.680093
#+PROPERTY: ID KR2k0072
#+PROPERTY: BASEEDITION WYG    
#+PROPERTY: JUAN 質實
<pb:KR2k0072_WYG_016-1a>¶
欽定四庫全書¶
　河源紀畧¶
　質實¶
　　(臣/)等謹案西域河源載於史記大宛𫝊及漢書西域¶
　　𫝊吐蕃河源載於唐書吐蕃𫝊及元史地理志附録¶
　　自是言河源者或信西域而疑吐蕃或信吐蕃而疑西¶
　　域各膠一説靡所折衷今自西陲底定蔥嶺南北咸𨽻¶
　　版圖黄流所經無不與史漢相符合乾隆四十七年又¶
<pb:KR2k0072_WYG_016-1b>¶
特命侍衛阿彌達至星宿海西三百里阿勒坦郭勒窮¶
　　溯眞源證以¶
欽定輿地全圖乃知蔥嶺以東喀什噶爾葉爾羌和闐¶
　　諸水至羅布淖爾伏流再出於阿勒坦噶達素齊¶
　　老所謂重源潛發者前古所疑始渙然氷釋復蒙¶
御製河源詩一章¶
御製讀宋史河渠志一篇刋誤決疑徴今考古洵足昭¶
　　垂日月𫝊信萬䙫謹仰遵¶
<pb:KR2k0072_WYG_016-2a>¶
聖訓詳述河源伏見之迹分合之派經過之方按今山¶
　　川道里及星度測量畧仿水經注例編為質實五¶
　　卷昔酈道元謂水陸路疎徃復不同淺見末聞非¶
　　所詳究矧(臣/)等學術弇鄙耳目未周而遭逢¶
盛際同軌同文得以欽承¶
㫖訓稽考輿圖山川萬里瞭若目前(臣/)等職奉編摩不¶
　　勝榮幸兢惕之至¶
